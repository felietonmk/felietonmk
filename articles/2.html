<!DOCTYPE html><html lang=pl ><head><meta charset=utf-8><meta content="width=device-width, initial-scale=1" name=viewport><link href="https://felietonmk.github.io/favicon.ico" rel="shortcut icon"><title>2. Zone No. 5, cz. I — FELIETON Mariusza K</title><meta name=description content="Dla mieszkańców małej, skandynawskiej wioski nastał ciężki okres. Całoroczne uprawy zostały zdziesiątkowane przez wyjątkowo niską temperaturę, a ryby z połowu ledwie wystarczały do wykarmienia całej osady. Zima przyszła bardzo szybko i przyniosła ze sobą realną perspektywę głodu. Głodu, jakiego jeszcze nie zaznali."><meta name=keywords content="felieton abstrakcja blog osobisty pisanie literatura fikcja prawda opowiadania nauka religia podróż tramwaje poznań polska drugi dwa fikcja skandynawskie wioska jarl wiking bariera ekran drzewa srebny las myśliwi jeleń niedźwiedź poroże dom bogowie krasnoludzi inteligentne istoty science fiction współczesność zone ofiara futro zima śnieg skandynawia szwecja"><meta name=format-detection content="telephone=no"><meta name=format-detection content="address=no"><meta property="og:title" content="2. Zone No. 5, cz. I — FELIETON Mariusza K"><meta property="og:description" content="Dla mieszkańców małej, skandynawskiej wioski nastał ciężki okres. Całoroczne uprawy zostały zdziesiątkowane przez wyjątkowo niską temperaturę, a ryby z połowu ledwie wystarczały do wykarmienia całej osady. Zima przyszła bardzo szybko i przyniosła ze sobą realną perspektywę głodu. Głodu, jakiego jeszcze nie zaznali."><meta property="og:url" content="https://felietonmk.github.io/articles/2.html"><meta property="og:image" content="https://felietonmk.github.io/template/img/logo.png"><meta property="og:image:width" content=255><meta property="og:image:height" content=255><meta property="og:site_name" content="FELIETON Mariusza K"><meta property="fb:pages" content=1814137632137321><meta property="fb:app_id" content=214751045595488><meta property="og:type" content=article ><link rel=alternate type="application/rss+xml" title=RSS href="https://felietonmk.github.io/data/rss.xml"><link href="https://felietonmk.github.io/template/css/Dosis/Dosis.css" rel=stylesheet><link href="https://felietonmk.github.io/template/css/style.css" rel=stylesheet></head><body><div class=center><header class=header><div class=header-content><a href="https://felietonmk.github.io" class=logo><img src="https://felietonmk.github.io/template/img/logo-small.png" alt="FELIETON Mariusza K"/></a><a class=bigger href="https://felietonmk.github.io/articles/1.html">&#8249;</a><a href="https://felietonmk.github.io/list.html">2</a><a class=bigger id=next href="https://felietonmk.github.io/articles/3.html">&#8250;</a><form class=search action="https://felietonmk.github.io/search.html"><input type=text name=q id=tipue_search_input placeholder=Szukaj pattern=".{3,}" title="Wymagane są przynajmniej 3 znaki" required><button type=submit id=search>🔎</button></form></div></header><div class=content itemscope itemtype="http://schema.org/Article"><div class=content-main><article class=article><h2 itemprop=headline>Zone No. 5, cz. I</h2><div class=hyphenate itemprop=articleBody><p>Dla mieszkańców małej, skandynawskiej wioski nastał ciężki okres. Całoroczne uprawy zostały zdziesiątkowane przez wyjątkowo niską temperaturę, a ryby z połowu ledwie wystarczały do wykarmienia całej osady. Zima przyszła bardzo szybko i przyniosła ze sobą realną perspektywę głodu. Głodu, jakiego jeszcze nie zaznali.</p><p>Jedynym miejscem, jakie mogło obfitować w zwierzynę łowną, był Srebrny Las. Miał on jednak nad wyraz złą sławę — w mniemaniu ludu samo wejście na ten obszar sprowadzało nieszczęście. Każdy z mieszkańców miał jakieś negatywne wspomnienie związane ze Srebrnym Lasem, a opowieści o ludziach znikających między drzewami były tematami powszechnych plotek i rozbudzały wyobraźnię lokalnych skaldów.</p><p>Sytuacja pogarszała się z każdym kolejnym dniem, a jarl nie mógł pozwolić, by jakieś zmyślone zabobony doprowadziły do śmierci głodowej mieszkańców wioski. I choć spotkał się z głośnym sprzeciwem ludu, zarządził polowanie. Kilku mężczyzn zgodziło się dołączyć do niego.</p><p>Gdy tylko nastał świt uzbrojeni w łuki oraz włócznie weszli do Srebrnego Lasu. Pospolite obawy nie były bezpodstawne — już od pierwszych kroków las budził niepokój. Brakowało mu runa i podszytu, a strzeliste sosny wydawały się precyzyjnie rozmieszczone jakby w układzie zaplanowanym przez jakąś inteligentną istotę.</p><p>Myśliwi mieli szczęście — Srebrny Las był pełen zwierzyny, która nawet nie płoszyła się. Od bardzo dawna nie miała tutaj naturalnego wroga ani żadnych kontaktów z człowiekiem. Po niecałych trzech godzinach mężczyźni zebrali tyle zdobyczy, że spokojnie mogli wracać do wioski. Pakowali swoje toboły, gdy nagle w oddali dostrzegli jelenia o majestatycznym porożu. Myśliwi zastygli w bezruchu na widok spokojnego obserwatora. Jarl pomyślał, że upolowanie tego dostojnego zwierzęcia byłoby doskonałym ukoronowaniem łowów i przekonałoby lud, że nie należy obawiać się tego miejsca. Za pomocą cichych gestów wydał wojownikom polecenia i samemu schylił się po łuk. Powoli napinał cięciwę, ignorując ból wrzynającej się w palce linki. Wziął głęboki oddech. Jeszcze kawałek i... strzała świsnęła! Jeleń odskoczył, a grot utkwił w konarze jednego z drzew. Ruszono w pogoń.</p><p>Próbując zawęzić kierunek ucieczki zwierzęcia, mężczyźni rozdzielili się i w biegu zaczęli go okrążać. Unikanie przeszkód oraz zasp śniegu przerzedziło ich jeszcze bardziej. Chwilę później zdyszany jarl zwolnił — został sam. Rozejrzał się, ale oprócz drzew uśpionych w kołdrze białego puchu nie widział nikogo. Srebrny Las wydawał się jeszcze bardziej zdumiewający, gdy jarl uświadomił sobie, że miejsce te jest bardzo szczelnie osłonięte przed wiatrem. Żaden powiew nie zapuszczał się w głąb, przez co zamiast trzasków poruszanych drzew nad ciszą dominował jedynie leniwy dźwięk oddechu. Od czasu do czasu pojedyncze ptaki gwałtownie zrywały się z gałęzi, zaburzając tym spokój i powodując powolny opad drobnych mgiełek śniegu.</p><p>Jarl postanowił dołączyć do swoich towarzyszy broni, ale po wykonaniu kilkudziesięciu kroków poczuł, że w coś uderzył. Dziwne, niczego przed nim nie było. W oddali widział głębię lasu, ale mimo to rękoma wyczuwał niewidzialną barierę, jakby przeźroczysty mur, który nie pozwalał mu kroczyć dalej. Postanowił iść wzdłuż niego, cały czas dotykając ciepłej powłoki bariery. Po kilkudziesięciu metrach zatrzymał się osłupiony — mistyczny mur został rozbity przez powalony konar. Setki małych kryształków walało się pod jego nogami, a dziwne błyski przeszkadzały w skupieniu wzroku. W miejscu uszkodzenia niewidzialna bariera traciła swoją przeźroczystość i chaotycznie migotała nienaturalnym światłem.</p><p>Mężczyzna minął powalone drzewo i zajrzał przez zniszczoną ścianę. Powstała dziura prowadziła jakby do innego, nierealnego wymiaru. Jarl wskoczył na konar i przeszedł po nim na drugą stronę — stąd bariera nie była już przeźroczysta, miała ciemny, matowy kolor. Jednak jego uwagę najbardziej skupiła bryła położona w niewielkiej odległości. Zaczął podążać w jej kierunku, a im bliżej był, tym więcej szczegółów zauważał. Po obecności okien i drzwi rozpoznał, że jest to budynek mieszkalny, ale nigdy wcześniej nie widział takich materiałów ani takich kolorów. Część fundamentu została wysunięta poza obrys domu, a na niej znajdowały się stół i krzesła. Z kolei dach był płaski i łagodnie zaokrąglony z jednej strony, co skutecznie zacierało granicę ze ścianą. Niestandardowy kształt budynku nie przypominał mu nic, co widział wcześniej — czyżby schronienie zostało wybudowane przez potężniejsze istoty? A może jego mieszkańcy sprzymierzyli się z krasnoludami? Może opanowali jakieś mistyczne moce, których użyli do budowy tej megalitycznej struktury? Czy Srebrny Las jest siedzibą bogów?</p><p>Przez przeszkloną ścianę zobaczył krzątających się w środku ludzi. Kobietę i dwójkę dzieci — jedno w wieku około dziesięciu lat, drugie niewiele młodsze. Byli uśmiechnięci, gładcy, sterylni, jaśniejący. Ich ubrania miały nienaturalne, neonowe kolory i były znacznie prostsze niż to, co nosili na sobie mieszkańcy wioski. Dziatwa radośnie skakała i wymachiwała rękoma, wpatrując się w magiczne, prostokątne płótno, które jarzyło się, mieniło i błyskało w odpowiedzi na ich ruchy. Matka dzieci przygotowywała posiłek — miała rozłożone na stole różne warzywa, mięso i inne składniki. Jarl nigdzie jednak nie dostrzegł ogniska albo chociażby pieca, którego sam zwykle używał do wędzenia ryb. Ponadto zdziwiła go łysina na głowie kobiety.</p><p>— Za co ją spotkała taka kara? — pomyślał.</p><p>Wtem rozległ się nieziemski huk, a myśliwy stanął jak wryty, zachwiał i po chwili upadł. Z kilku małych dziur na jego torsie powoli wypływała krew, która stopniowo zabarwiała koszulę. Czerwone krople skapywały na śnieg i topiąc go, ginęły w białej, wyżłobionej głębi. Jarl dzielnie walczył o zachowanie świadomości. W jej ostatnich przebłyskach ujrzał nad sobą dwójkę młodych, zdenerwowanych mężczyzn.</p><p>— Kurwa! Myślałem, że to niedźwiedź! — Jeden z nich rzucił się na futro, którym okryty był jarl i próbował je ściągnąć, szarpiąc gwałtownie.</p><p>— Zostaw go! — rzekł drugi, który przykląkł nad ciałem, by zbadać puls. Bardziej nerwowy myśliwy porzucił próby zniszczenia niedzisiejszego ubioru swojej ofiary, odszedł kilka kroków i spojrzał na bryłę budynku w oddali.</p><p>— Przez te jebane futro wziąłem go za zwierzę. Co za idiota łazi w czymś takim?!</p><p>— Uspokój się. — Drugi zdawał się nie reagować na nieopanowane emocje swojego kolegi. — Jeszcze żyje. Dzwoń po pogotowie.</p></div></article><div class=fb-comments data-href="https://felietonmk.github.io/articles/2.html" data-width="100%" data-numposts=5></div></div><aside class=content-side><a href="https://felietonmk.github.io" class=logo><img src="https://felietonmk.github.io/template/img/logo.png" alt="FELIETON Mariusza K"/></a><table class=content-side-info><tr><td>Napisano:</td><td>23 listopada 2016</td></tr><tr><td>Aktualizacja:</td><td>05 marca 2017</td></tr></table><meta-data><meta itemprop=isAccessibleForFree content=True><meta itemprop=datePublished content="2016-11-23T12:18:02+01:00"><meta itemprop=dateModified content="2017-03-05T15:11:46+01:00"><meta itemprop=dateCreated content="2016-11-23T12:18:02+01:00"><meta itemprop=inLanguage content=pl-PL><meta itemprop=url content="https://felietonmk.github.io/articles/2.html"><meta itemprop=keywords content="drugi dwa fikcja skandynawskie wioska jarl wiking bariera ekran drzewa srebny las myśliwi jeleń niedźwiedź poroże dom bogowie krasnoludzi inteligentne istoty science fiction współczesność zone ofiara futro zima śnieg skandynawia szwecja"><meta itemprop=version content=2 ><meta-data itemprop=image itemtype="http://schema.org/ImageObject" itemscope=""><meta itemprop=url content="https://felietonmk.github.io/template/img/banner.png" ><meta itemprop=width content=1024 ><meta itemprop=height content=1024 ></meta-data><meta itemprop=about content="Dla mieszkańców małej, skandynawskiej wioski nastał ciężki okres. Całoroczne uprawy zostały zdziesiątkowane przez wyjątkowo niską temperaturę, a ryby z połowu ledwie wystarczały do wykarmienia całej osady. Zima przyszła bardzo szybko i przyniosła ze sobą realną perspektywę głodu. Głodu, jakiego jeszcze nie zaznali."><meta-data itemscope="" itemprop="author publisher copyrightHolder" itemtype="http://schema.org/Person"><meta itemprop=url content="http://felietonmk.github.io"><meta itemprop=name content="Mariusz K"><meta itemprop=gender itemtype="http://schema.org/GenderType" content="http://schema.org/Male"><meta itemprop=image content="https://felietonmk.github.io/template/img/avatar.png"></meta-data></meta-data><div class=content-side-info style="text-align:center;"><div class=fb-like data-href="https://felietonmk.github.io/articles/2.html" data-layout=button data-action=like data-size=large data-show-faces=false data-share=false></div><a href="https://twitter.com/share" class=twitter-share-button data-size=large data-text="Zone No. 5, cz. I" data-url="https://felietonmk.github.io/articles/2.html" data-hashtags=FelietonMK data-show-count=false>Tweet</a><script async src="//platform.twitter.com/widgets.js" charset=utf-8></script></div><footer class=footer> &copy; 2017 by <a href="http://felietonmk.github.io">Mariusz K</a>.<br/> Dosis font by <a href="http://www.impallari.com/dosis">Impallari Type</a>.<br/> Hosted on <a href="http://github.com">GitHub</a>.
</footer></aside></div></div><script src="https://felietonmk.github.io/template/js/jquery.min.js"></script><script src="https://felietonmk.github.io/template/js/Hyphenator.min.js"></script><script> Hyphenator.config({
enablecache : true,
defaultlanguage : 'pl',
useCSS3hyphenation : true
});
Hyphenator.run();
</script><script>var id = 2;</script><script src="https://felietonmk.github.io/template/js/next.js"></script><script> (function(d, s, id){var js, fjs = d.getElementsByTagName(s)[0];
if (d.getElementById(id)) return;
js = d.createElement(s); js.id = id;
js.src = "//connect.facebook.net/pl_PL/sdk.js#xfbml=1&version=v2.8&appId=214751045595488";
fjs.parentNode.insertBefore(js, fjs);
}(document, 'script', 'facebook-jssdk'));
</script><script> (function(i,s,o,g,r,a,m){i['GoogleAnalyticsObject']=r;i[r]=i[r]||function(){(i[r].q=i[r].q||[]).push(arguments)},i[r].l=1*new Date();a=s.createElement(o),m=s.getElementsByTagName(o)[0];a.async=1;a.src=g;m.parentNode.insertBefore(a,m)
})(window,document,'script','https://www.google-analytics.com/analytics.js','ga');
ga('create', 'UA-55824875-5', 'auto');
ga('send', 'pageview');
</script></body></html>